=== Komandna linija

Postoji mnogo načina na koje se Git može koristiti.
Tu je originalna komandna linija i mnogi grafički korisnički interfejsi (GUI) raznolikih sposobnosti.
U ovoj knjizi koristićemo Git iz komandne linije.
Za početak, komandna linija je jedino mesto gde možete da pokrenete *sve* Git komande - većina GUI-ja radi jednostavnosti implementira samo neki podskup funkcionalnosti Gita.
Ako umete da uradite nešto iz komandne linije, verovatno ćete se snaći i sa GUI verzijom, dok obrnuto ne mora da važi.
Takođe, izbor grafičkog klijenta je pitanje ličnog ukusa, a _svi_ korisnici već imaju instaliranu komandnu liniju i omogućen pristup njoj.

To znači da se od Vas očekuje da pokrenete _Terminal_ na Meku ili _Command Prompt_ ili _Powershell_ na Vindouzu.
Ako ne znate o čemu pričamo, dobra ideja je da ovde stanete i nabrzaka istražite to da biste mogli da bez problema nastavite da pratite primere i opise u ovoj knjizi.
