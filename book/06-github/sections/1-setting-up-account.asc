=== Otvaranje naloga i podešavanja

(((GitHub, user accounts)))
Prva stvar koju treba da uradite je da otvorite besplatan korisnički nalog.
Jednostavno posetite https://github.com[], izaberite korisničko ime koje još uvek nije zauzeto, ostavite svoju mejl adresu i šifru, i kliknite na veliko zeleno dugme _Sign up for GitHub_.

.Forma za registraciju na GitHub-u.
image::images/signup.png[Forma za registraciju na GitHub-u.]

Sledeća stvar koju ćete videti je cenovnik za naprednije planove, ali zasad možete ignorisati ovo.
GitHub će vam poslati mejl kojim ćete verifikovati adresu koju ste uneli.
Učinite ovo odmah, jer je veoma važno (što ćemo videti kasnije).

[NOTE]
====
GitHub nudi svu svoju funkcionalnost sa besplatnim nalozima, s tim što svi projekti moraju da budu u potpunosti javni (svi imaju pristup čitanja).
GitHub-ovi platni planovi imaju unapred definisani broj privatnih projekata, ali njih nećemo pokriti u ovom knjizi.
====

Ako kliknete na logo Oktoketa u gornjem levom uglu ekrana, vratićete se na glavnu stranu.
Sada ste spremni da počnete da koristite GitHub.

==== SSH pristup

(((SSH keys, with GitHub)))
Sada ćete moći da se u potpunosti povežete sa GitHub repozitorijumima koristeći `https://` protokol, potvrđujući svoj identitet korisničkim imenom i šifrom koje ste uneli ranije.
Međutim, da biste samo klonirali javne projekte, ne morate ni da se registrujete -- nalog koji smo kreirali igra ulogu kada budemo forkovali projekte i gurali rad na njih kasnije.

Ako želite da koristite SSH rimoutove, moraćete da konfigurišete javni ključ.
(Ako ga još nemate, pogledajte <<_generate_ssh_key>>.)
Otvorite podešavanja svog naloga koristeći link u gornjem desnom uglu prozora:

.Link _Account settings_.
image::images/account-settings.png[Link _Account settings_.]

Onda izaberite sekciju _SSH keys_ sa leve strane.

._SSH keys_ link.
image::images/ssh-keys.png[_SSH keys_ link.]

Odavde, klinite na dugme _Add an SSH key_, dajte mu ime, i prekopirajte sadržaj svog `~/.ssh/id_rsa.pub` (ili kako ste ga već nazvali) fajla sa javnim ključem u oblast za tekst, i kliknite _Add key_.

[NOTE]
====
Obavezno imenujte svoj SSH ključ tako da ga lako zamaptite.
Možete da imenujete svaki od ključeva (na primer, "Moj laptop" ili "Radni nalog") tako kasnije možete lako da znate koji ključ tražite ako poželite da ga opozovete.
====

[[_personal_avatar]]
==== Lični avatar

Sada, ako želite, možete da promenite generisani avatar slikom koju vi izaberete.
Prvo odite u tab _Profile_ (iznad taba _SSH Keys_) i kliknite na _Upload new picture_.

.Link _Profile_.
image::images/your-profile.png[Link _Profile_.]

Izabraćemo kopiju Git logoa koji imamo na hard disku; nakon toga dobijamo priliku da ga kropujemo.

.Kropovanje avatara
image::images/avatar-crop.png[Kropovanje avatara.]

Sada, kad god interagujete negde na sajtu, ljudi će videti vaš avatar pored korisničkog imena.

Ako imate okačen avatar na popuarni servis Gravatar (često se koristi sa Vordpresovim nalozima), taj avatar će automatski biti iskorišćen i ne morate da radite ovaj korak.

==== Vaša mejl adresa

GitHub mapira vaše Git komitove vašem korisničkom nalogu pomoću mejl adrese.
Ako korsitite više mejl naloga u svojim komitovima i želite da ih Git poveže kako treba, treba da dodate sve mejl adrese koje ste koristili u _Emails_ odeljku admin odeljka.

[[_add_email_addresses]]
.Dodavanje mejl adresa.
image::images/email-settings.png[Dodavanje mejl adresa.]

U <<_add_email_addresses>> vidimo vidi neke od različitih mogućih stanja.
Adresa na vrhu je verifikovana i podešena kao primarna adresa, što znači da ćete tu dobijati sve notifikacije i prihode.
Druga adresa je verifikovana i može da se podesi kao primarna ako želite da je promenite.
Poslednja adresa nije verifikovana, što znači da nju ne možete da izaberete kao svoju primarnu adresu.
Ako GitHub vidi bilo koju od ovih u komit porukama u bilo kom repozitorijumu na sajtu, napraviće se veza sa vašim nalogom.

==== Overa autentičnosti sa dva faktora

Najzad, za dodatnu sigurnost, treba definitivno da podesite _Two-factor Authentication_ tj. 2FA.
Overa autentičnosti sa dva faktora je mehanizam za overu identiteta koji postaje sve popularniji za smanjenje rizika da dođe do kompromizacije vašeg naloga u slučaju da vam se neko nekako dokopa šifre.
Ako uključite ovu opciju, GitHub će vas pitati za dve moguće metode overe identiteta; na taj način, za slučaj da jedna od njih bude kompromozivana, napadač neće moći da vam pristupi nalogu.

Podešavanje za overu autentičnosti sa dva koraka nalazi se pod tabom _Security_ u _Account settings_.

.2FA u _Security_ tabu.
image::images/2fa-1.png[2FA u _Security_ tabu.]

Ako kliknete na dugme _Set up two-factor authentication_, odvešće vas na konfiguracionu stranicu gde možete da izaberete da koristite aplikaciju za telefon radi generisanja sigurosnog koda (jednokratna šifra), ili vam GitHub može poslati kôd preko SMS-a svaki put kada treba da se ulogujete.

Nakon što izaberete metodu koju preferirate i ispratite instrukcije za podešavanje 2FA, vaš nalog će onda biti malo sigurniji i moraćete da pored šifre ukucate i kôd svaki put kada se logujete na GitHub.
